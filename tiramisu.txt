Ingrediënten:
•	3 eidooiers XL
•	100 gram suiker
•	2 kopjes gekoelde espresso koffie
•	400 gram mascarpone op kamertemperatuur
•	1/2 kopje gekoelde (slag)room
•	3 eetlepels marsala (je mag van ons ook een ander likeurtje gebruiken)
•	24 lange vingers of natuurlijk liever Italiaanse 'Biscotti savoiardi'
•	2 eetlepels cacao
•	1 eetlepel fijngemalen espresso koffiebonen


Bereiding:
1.	Meng de suiker en 3 tot 4 eetlepels water in een kleine steelpan en verwarm op een laag vuur.
2.	Kook het goed door en blijf roeren om de suiker net op het punt van het caramaliseren te brengen, verwijder het nu onmiddelijk van het vuur.
3.	Plaats de eidooiers in een grote kom en begin deze te kloppen terwijl je de gesmolten suiker langzaam toevoegt in een gestage stroom.
4.	Klop de dooiers tot zich een lichte en luchtige massa vormt en laat het geheel dan goed afkoelen.
5.	Als het mengsel is afgekoeld voeg je een ¼ kopje espresso en de mascarpone toe.
6.	In een aparte kom, klop je nu de slagroom stijf.
7.	Vouw de slagroom voorzichtig door het mascarpone-mengsel.
8.	In een ondiepe kom, meng je de likeur of marsala met de resterende espresso.
9.	Doop voorzichtig en snel de lange vingers in het koffie/likeurmengsel maar laat ze niet te vochtig worden anders vallen ze onder je vingers uit elkaar.
10.	Leg de lange-vingers vervolgens naast elkaar in een vierkante ovenschaal van ongeveer 20 cm bij 20 cm totdat de hele bodem bedekt is.
11.	Spreid nu de helft van het mascarpone-mengsel over de lange vingers.
12.	Vervolg met een tweede laag lange vingers gedoopt in de koffie/likeur.
13.	Bedek de tweede (en derde laag naar gelang je indruk wil maken met dit dessert) met de overgebleven mascarpone.
14.	Koel de tiramisu, afgedekt, minstens 4 uur in de koelkast.
15.	Net voor het opdienen, poeder je het geheel af met cacao en tot poeder gemalen espresso bonen, gebruik hiervoor een fijne zeef.
16. eat it